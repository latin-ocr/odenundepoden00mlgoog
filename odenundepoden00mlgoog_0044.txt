CARMINVM

runo a ciorum quaqua amasios
Afris inulta cesserat inpotens
Tellure, victorum nepotes
Rettulit inferias Iugurthae.

Quis non Latino sanguine pinguior
Campus sepulcris inpia proclia
Testatur auditumque Medis
Hesperiae sonitum ruinae?

Qui gurges aut quae flumina lugubris
Ignara belli? quod mare Dauniae
Non decoloravere caedes?
Quae caret ora cruore nostro?

Sed nc relictis, Musa, procax iocis
Ceae retractes munia neniae,
Mecum Dionaeo sub antro

Quaere modos leviora plectra

IL

Nullus argento color est avaris

Abdito terris, inimice lamnae

Crispe Sallusti, nisi temperato
Splendeat usu

Vivet extento Proculeius aevo

Notus in fratres animi paterni:

Illum aget pinna metuente solvi
Fama superstes.

Latius regnes avidum domando

Spiritum quam si Libyam remotis

Gadibus iunges et uterque Poenus
Serviat uni.

Crescit indulgens sibi dirus hydrops,

Nec sitim pellis, nisi causa morbi

Fugerit venis et aquosus albo
Corpore languor.

 

