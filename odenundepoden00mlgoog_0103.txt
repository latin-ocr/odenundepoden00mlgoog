LIBER llll.

llle, mordaci velut icta ferro

Pinus aut inpulsa cypressus Euro,

Procidit late posuitque collum in
Pulvere Teucro.

Ille non inclusus equo Minervae

Sacra mentito male feriatos

Troas et laetam Priami choreis
Falleret aulam,

Sed palam *captis gravis, heu nefas, hcu,
Nescius fari pueros Achivis
Vreret flammis, etiam latentem

Matris in alvo,

[Ni tuis flexus Venerisque gratae

Vocibus divum pater adnuisset
Rebus Aeneae potiore ductos
Alite muros]

Doctor Argivae fidicen Thaliae,

Phoebe, qui Xantho lavis amne crines,

Dauniae defende decus Camenae,
Levis Agyieu

Spiritum Phoebus mihi, Phoebus artem

Carminis nomenque dedit poetae.

Virginum primae puerique claris
Patribus orti,

Deliae tutela deae, fugaces
Lynoas et cervos cohibentis arcu,

Lesbium servate pedem meique
Pollicis ictum,

Rite Latonae puerum canentes,

Rite crescentem face Noctilucam,

Prosperam frugum celeremque pronos
Volvere menses.

 

