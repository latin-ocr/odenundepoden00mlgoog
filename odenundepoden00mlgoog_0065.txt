LIBER lll.

Hac arte Pollux et vagus Hercules
Enisus arces attigit igneas;
Quos inter Augustus recumbens
Purpureo bibet cre nectar.

Hac te merentem, Bacche pater, tuae
Venere tigres, indocili iugum
Collo trahentes; hac Quirinus
Martis equis Acheronta fugit,

Gratum elocuta consiliantibus
Iunone divis: ‘Ilion ilion
Fatalis incautusque iudex
Et mulier peregrina vertit

[In pidverem, ex quo destituit deos
Mercede pacta Laomedon, mihi
(laetaeque damnatum Minervae
Cum poprdo ct duce fraudulento}

Iam nec Lacaenae splendet adulterae
Famosus hospes nec Priami domus
Periura pugnaces Achivos
Hectoreis opibus refringit

Nostrisque ductum seditionibus
Bellum resedit. Protinus et graves
lras et invisum nepotem,
Troica quem peperit sacerdos,

Marti redonabo; illum ego lucidas
Inire sedes, ducere nectaris
Sucos et adscribi quietis
Ordinibus patiar deorum.

Dum longus inter †saeviat Ilion
Romamque pontus, qualibet exsules
In parte regnanto beati;
*Dum Priami Paridisque busto

 

