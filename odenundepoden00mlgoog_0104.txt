onRMIN VM

Nupta iam dices ‘ego dis amicum
Saeculo festas referente luces
Reddidi carmen docilis modorum

Vatia Horati'

—

VIL

Diffugere nives, redeunt iam gramina eampis
Arboribusque comae;

Mutat terra vices et decrescentia ripas
Flumina praetereunt,

Gratia eum Nymphis geminisque sororibus audet
Ducere nuda choros.

inmortalia ne speres, mouet annus et almum
Quae rapit hora diem.

Frigora mitescunt Zephyris, ver proterit aestas
Interitura, simul

Pomifer autumnus fruges effuderit, et mox
Bruma recurrit iners.

Damna tamen celeres reparant caelestia lunae;
Nos ubi decidimus,

Quo pater Aeneas, quo Thrllns dives et Ancus,
Pulvis et umbra sumus.

lQuis scit an adiciant hodiernae crastina summae
Tempora di superi?

Cuncta manns avidas fugient heredis, amico
Quae dederis animo.

Cum semel occideris et de te splendida Minos
Fecerit arbitria,
Non, Torquate, genus, non te facundia, non te

Restituet pietas:

Infernis neque enim tenebris Diana pudicum
Liberat Hippolytum,
Nec Lethaea valet Theseus abrumpere caro

Vincula Pirithoo.

 

