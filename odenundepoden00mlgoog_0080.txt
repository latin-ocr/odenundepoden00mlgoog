XVI.

Inclusam Danaen turris ahenea
Robustaeque fores et vigilum canum

Tristes excubiae munierant satis
Nocturnis ab adulteria,

Si non Acrisium virginis abditae
Custodem pavidum Iuppiter et Venus
Risisset: fore enirn tutum iter et patens
Conversa in pretium deo.

Aurum per medios ire satellites
Et perrumpere amat saxa, potentius
Ictu fulmineo: concidit auguris
Argivi domus ob lucrum

Demersa oxiti03 diffidit urbium
Portas vir Macedo et subruit aemulos
Reges muueribusÍ¾ munera navium

Saevos inlaqueant duces.

Crescentem sequitur cura pecuniam

Malorumque fames. Iure perhorrui

Late conspicuum tollere verticem,
Maecenas, equitnm decus.

Quanto quisque sibi plura negaverit
Ab dis plura feret: nil cupientium
Nudus castra peto et transfuga divitum

Partes linquere gestio,

Contemptae dominus splendidior rei,
Quam si, quidquid arat inpiger Apulus,
Occultare meis dicerer horreis,
Magnas inter opes inops

Purae rivus aquae silvaque iugerum
Paucorum et segetis certa fides meae
Fulgentem imperio fertilis Africae
Fallit sorte beatior.

 

