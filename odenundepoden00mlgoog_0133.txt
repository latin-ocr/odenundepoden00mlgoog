LIBER.

Mella cava manant ax ilice, montibus altis
Levis crepante lympha desilit pede.

lllic iniussae veniunt admulctra capellae,
Refertque tenta grex amicus ubera,

Nec vespertinus circumgemit ursus ovile,
Nec intumescit alta viperis humus,

Nulla nocent pecori contagia, nullius astri
Gregem aestuosa torret inpotentia.

Pluraque felices mirabimur, ut neque largis
Aquosus Eurus arua radat imbribus,

Pinguia uec siccis urantur semina glaebis,
Vtrumque rege temperante caelitum.

Nou huc Argoo contendit remige pinus,
Neque inpudica Colchis intulit pedem;

Non huo Sidonii torserunt cornua nautae,
Laboriosa nec cohors Vlixei.

Iuppiter illa piae secrevit litora genti,
Vt inquinavit aere tempus aureum,

Aere, dehinc ferro duravit saecula, qnorum
Piis secunda vate me datur fuga.

——---.--

‘Iam iam efficaci do manus scientiae,
Supplex et oro regna per Proserpinae,
Per et Dianae non movenda numina,
Per atque libros carminum valentium
Refixa caelo devocare sidera,

Canidia, parce vocibus tandem sacris
Citumque retro solve, solve turbinem!
Movit nepotem Telephus Nereium,

In quem superbus ordinarat agmina
Mysorum etin quem tela acute torserat.
Vuxere matres Iliae addictum feris
Alitibus atque canibus homicidam Hectorem,
Postquam relictis moenibus rex procidit
Heu pervicacis ad pedes Achillei.

 

