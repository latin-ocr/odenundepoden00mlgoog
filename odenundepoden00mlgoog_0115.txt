GARMEN endenses.

Vosque veraces cecinisse, Parcae,

Quod semel dictum stabilis per aevrnn

Terminus servat, bona iam peractis
lungite fate.

Fertilis frugum pecorisque tellus
Spicea donet Cererem corona;

Nutriant fetus et aquae salubres
Et Iovis aurae.

Condito mitis placidusque telo

Supplices andi pueros, Apollo;

Siderum regina bicornis, audi,
Luna, puellas.

* * *

Roma si vestrumst opus, Iliaeque

Litus Etruscum tenuere turmae,

Iussa pars mutare Lares et urbem
Sospite eursu,

Cui per ardentem sine fraude Troiam
Castus Aeneas patriae superstes
Liberum munivit iter, daturus

Plura relictis:

Di, probos mores docili iuventae,

Di, senectuti placidae quietern,

Romulae genti dete remque prolemque
Et decus omne.

Quaeque vos bobus veneretur albis

Clarus Anchisae Venerisque sangnis,

Inpetret‚ bellante prior, iacentem
Lenis in hostem.

Iam mari terraque manus potentes
Medus Albanasque timet secures,
Iam Scythae responsa petunt superbi

Nuper et Indi.

 

