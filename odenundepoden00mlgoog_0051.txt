LIBER Π.

Medumque flumen gentibus additum
Victis minores volvere vertices
Intraque praescriptum Gelonos
Exiguis equitare campis.

X.

Rectius vives, Licini neque altum

Semper urguendo neque, dum procellas

Cautus horrescis, nimium premendo
Litus iniquum.

Auream quisquis mediocritatem

Diligit, tutus caret obsoleti

Scrdibus tecti, caret invidenda
Sobrius aula.

Saepius ventis agitatur iugens

Pinus et celsae graviore casu

Decidunt turres feriuntque summos
Fulgura montes.

Sperat infestis, metuit secundis

Alteram sortem bene praeparatum

Pectus. informes hiemes reducit
Iuppiter, idem

Submovet. Non, si male nunc. ct olim
Sic crit: quondam cithara tacentem

Suscitat Musam neque semper arcum
Tendit Apollo.

Rebus angustis animosus atque

Fortis adpare; sapienter idom

Contrahes vento nimium secundo
Turgida vols.

 

