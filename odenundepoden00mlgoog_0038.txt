CARMINVM ’

Liberum et Musas Veneremque ct illi

Semper haerentem puerum canebat

Et Lycum nigris oculis nigroque
Crine decorum.

Ο decus Phoebi et dapibus supremi

Grata testudo Iovis, ο laborum

Dulce lenimen medicumque, salve
Rite vocanti!

XXXIII.

Albi, ne doleas plus nimio memor

Inmitis Glycerae neu miserabiles ο

Decantes elegos, cur tibi iunior
Laesa praeniteat fide.

Insignem tenui fronte Lycorida
Cyri torret arnor, Cyrus in asperam

Declinat Pholoen: sed prius Apulis
Iungentur capreae lupis,

Quam turpi Pholoe peccet adultero.

Sic visum Veneri, cui placet inpares

Formas atque animos sub iuga ahenea
Saevo mittere cum ioco.

Ipsum me melior cum peteret Venus,

Grata detinuit compede Myrtale
Libertina, fretis acrior Hadriae
Curvantis Calabros sinus.

XXXIIII.

Parcus deorum cultor et infrequens,
Insanientis dum sapientiae
Consultus erro, nunc retrorsum
Vela dare etque iterare cursus

 

