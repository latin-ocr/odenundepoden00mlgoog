LIBER ΙΙΙ.

Atqui sciebat quae sibi barbarus
Tortor pararet; non aliter tamen
Dimovit obstantes propinquos

Et populum reditus morantem

Quam si clientum longa negotia
Diiudicata lite relinqueret,
Tendens Venafranos iu agros
Aut Lacedaemonium Tarentum.

nnn-—

VI.

Delicta maiorum inmeritus lues,
Romane, donec templa refeceris
Aedesque labentes deorum et
Foeda nigro simulacra fumo.

Dis te minorem quod geris, imperas:
Hinc omne principium, huc refer exitum.

Di multe neglecti dederunt
Hesperiae mala luctuosae.

Iam bis Monaeses et Pacori manus
Non auspicatos contudit impetus
Nostros et adiecisse praedam
Torqnibus exiguis renidet.

Paene occupatam seditionibus
Delevit urbem Dacus et Aethiops,
Hie classe formidatus, ille
Missilibus melior sagittis.
Fecunda culpae saecula nuptias
Primum inquinavere et genus et domos:

Hoc fonte derivate clades
ln patriam populumque fluxit

Motus doceri gaudet Ionicos
Acerba virgo et fingitur artibus
Iam nunc et incestos amores

De tenero meditatur ungui

 

