CARMINVM

XVII.

Cur me querella exanimas tuis?
Nec dis amicumst nec mihi te prius
0bire, Maecenas, mearum
Grande decus columenque rerum

A, te meae si partam animae rapit
Maturior vis, quid moror altera,
Neo cerus aeque nec superstes
Integer? llle dies utramque

Ducet ruinam. Non ego perfidum
Dixi sacramentum: ibimus, ibimus,
Vtcumque praecedes, supremum

Carpere iter comites parati ’

Me neo Chimaerae spiritus igneae
Nec, si resurgat, centimanus Gyas
Divellet umquam: sic potenti

Iustitiae placitumque Parcis.

Seu Libra seu me Scorpios aspicit
Formidolosus pars violentior

Natalis horae seu tyrannus

Hesperiae Capricornus undae,

Vtrumque nostrum incredibili modo
Consentit astrum Te Iovis inpio
Tutela Saturno refulgens
Eripuit voluerisque Fati

'l'ardavit alas, cum populus frequens
Laetum theatris ter crepuit sonum;
Me truncus inlapsus cerebro
Sustulerat, nisi Faunus ictum

Dextra levasset Mercurialium
Custos virorum. Reddere victimas
Aedemque votivam memento;

Nos humilem feriemus agnem.

Q

 

