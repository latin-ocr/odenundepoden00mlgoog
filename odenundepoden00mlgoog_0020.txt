(JARMlNVM

‘Quo nos cumque ferat melior fortuna parante,
ibimus, o socii comitesque!

Nil desperandum Teucro duos ct auspice “Teucro:
Certus enim promisit Apollo

Ambiguum tellure nova Salamina futuram.
0 fortes peioraque passi

Mecum saepe viri, nunc vino pellite curam
Cras ingens iterabimus aequor’

VIII.

Lydia, dic, per omncs

Te deos oro, Sybarin cur properas amando
Perdere? cur apricum

†Oderit campum, patiens pulveris atque solis?

Cur neque militares

Inter aequales equitat, Gallica nec lupatis
Temperat ors frenis?

Gur timet flavum Tiberim tangere? Cur olivum

Sanguine viperino

Cautius vitat, neque iam livida gestat armis
Bracchia, saepe disco,

Saepe trans finem iaculo nobilis expedito?

Quid latet, ut marinae

Filium dicunt Thetidis sub lacrimosa Troiae
Funera, ne virilis

Cultus in caedem et Lycias proriperet catervas?

VIIII.

Vides ut alta statuive candidum
Soracte, nec iam sustineant onus
Silvae laborantes, geluque
Flumina constiterint acuto.

 

