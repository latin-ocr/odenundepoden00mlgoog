CARMINVM

Quae simul centum tetigit potentem

Oppidis Creten, †‘pater, 0 relictum

Filiae nomen pietasque' dixit
‘Victa furore.

Vnde quo veni? Levis una mors est

Virginem culpae. Vigilansne ploro

Turpe conmissum an vitiis carentem
Ludit imago

[Vana quam porta fugiens eburna

Somnium ducit? Meliusne fluctus

Ire per longos fnit an recentes
Carpere flores?]

Siquis infamem mihi nunc iuvencum

Dedat iratae, lacerare ferro et

Frangere enitar modo multum amati
Cornua monstri

Inpudens liqui patrios Penates,
Inprudens orcum moror. Ο deorum

Siquis haec audis, utinam inter errem
Nuda leones!

Antequam turpis macies decentes

Occupet malas teneraeque sucus

Defluat praedae, speciosa quaero
Pascere tigres.

Vilis Europe, pater urguet absens.

Quid mori cessas? Potes hac ab orno

Pendulum zona bene te secuta
Laedere collum.

Sive te rupes et acuta leto

Saxa delectant, age te procellae

Crede veloci, nisi erile mavis
Carpere pensum

 

