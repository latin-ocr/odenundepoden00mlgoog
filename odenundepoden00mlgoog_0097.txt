“ LIBER 1111.

Sive qnos Elea domum reducit

Palma caelestes pugilemve equumve

Dicit et centum potiore signis
Munere donat

Flebili sponsae iuvenemve raptum
Plorat et vires animumque moresque

Aureus educit in astra nigroque
Invidet Orco.

Multa Dircaeum levat nura cycnum,
Tendit Antoni, quotiens in altos

Nubium tractus. Ego apis Matinae
More modoque

Grata carpentis thyma per laborem

Plurimum circa nemus uvidique

Tiburis ripas operose parvus
Carmina fingo.

*concines maiore poete plectro

Caesarem, quandoque trahet feroces

Per sacrum clivum merita decorus
Fronde Sygambros;

Quo nihil maius meliusve terris

Fata donavere bonique divi

Nec debunt, quamvis redeant in aurum
Tempora priscum.

*concines laetosque dies et urbis

Publicum ludum super inpetrato

Fortis Augusti reditu forumque
Litibus orbum.

Tum meae, siquid loquor audiendum,
Vocis accedet bona pars, et ‘o sol
Pulcher, 0 laudandei’ canam recepto

Caesare felix.

 

